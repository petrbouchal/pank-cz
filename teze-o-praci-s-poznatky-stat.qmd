---
title: "O práci s poznatky"
subtitle: Několik pozorování z dvou let práce s šesti týmy
editor: source
title-block-banner: false
toc-location: left
aliases: 
  - /teze
format: 
  html: default
  # pdf: default
  docx: default
---

| Co je třeba vědět, abychom zvládli systémová zlepšení
| <br>

## Dilema: servisní nebo samostatná práce

## Široké chápání analytické práce

Ačkoliv je “analytická práce” obvykle chápána výlučně jako práce s daty, její podoba a role ve veřejné správě je mnohem širší.

Pro lepší uchopení významu práce s poznatky ve veřejné správě je nutné začít vnímat analytickou práci jako mnohem širší kategorii činností, než se obvykle děje. Podle našich zkušeností je jako “analytik/čka” vnímán zaměstnanec/kyně, který/á pracuje s kvantitativními daty a statistickými nástroji. Realita je ale taková, že práce s poznatky obnáší celou řadu činností, z nichž tyto tvoří pouze zlomek. Nejedná se pouze o práci s kvalitativními daty, ale i jiné, “nevýzkumné” úlohy jako například rešerše, příprava zpráv pro partnery, vizualizace zjištění, atd. Snahy o posun práce s poznatky ve veřejné správě by tuto šíři měly reflektovat. 


## Různé role analytika/čky

Role analytika/čky ve veřejné správě se neomezuje na práci s daty a tvorbu analýz, ale zahrnuje mnohem širší spektrum činností. 

Z širokého chápání analytické práce vyplývá, že analytik/čka se nevěnuje pouze statistické práci s daty. Naopak pokrývá celou řadu činností, které jdou za využití statistických nástrojů, a “tradiční” výzkumné úkony obecně. Analytik/čka tak v různých kontextech může být autorkou zpráv pro management či veřejnost, zadavatelkou externího výzkumu, či knowledge brokerkou. Lepší práce s poznatky ve veřejné správě by toto měla brát v potaz. 

Součástí analytické práce je i syntéza poznatků, jejich předávání a knowledge brokering

Analytická práce nespočívá výlučně v produkci nových textů a zpráv, ale i ve shrnutí a komunikaci existujících poznatků a postupů.

Široké chápání práce s poznatky implikuje i to, že syntéza a předávání poznatků jsou její součástí. Jakkoliv je analytická práce obvykle asociována s produkcí originálních zpráv, shrnutí a komunikace existujícících informací k dané problematice mají nezastupitelné místo v činnostech orgánů veřejné zprávy. Tyto činnosti jsou obzvláště důležité k zajištění toho, aby nedocházelo k duplikování práce a věnování zdrojů na generaci poznání, které již existuje. Další důležitou rolí je v tomto ohledu i knowledge brokering, kdy by dotyčná oddělení měla předávat vědomosti a postupy, které jsou relevantní pro další aktéry. Toto chápání analytické práce má pak vliv i na požadavky a očekávání kladené na daná oddělení i jednotlivé zaměstnance. 

## Analytické útvary jsou široká kategorie

Práce s poznatky probíhá i na řadě útvarů, které formálně “analytické” nejsou. 

Dalším závěrem, který vychází ze širokého chápání práce s poznatky, je skutečnost, že kategorie analytických útvarů zahrnuje celou řadu oddělení - od “tvrdě” analytických, které se věnují datové analýze, po ty, kde k analytické práci dochází v rámci specifických a dílčích činností. I tyto útvary nicméně potřebují přístup k zásadám a postupům práce s poznatky, s čímž by měla veřejná správa počítat.

## Knowledge Delivery funkce

## Technické fixy nejsou všespásné

Technologie mají v analytické práci (a ve veřejné správě obecně) své místo, ale nejsou všespásné. 

Technologické nástroje mohou usnadnit řadu činností, nicméně nemohou být použity jako univerzální řešení. Je potřeba kriticky zvážit, nakolik je použití čistě technických řešení (např. zavedení umělé inteligence) skutečně vhodné a efektivní pro daný problém, kdy je potřeba pozornost věnovat širšímu kontextu. Spojeným poblémem je to, že technická řešení dávají falešnou iluzi toho, že se jedná o řešení “nepolitická” a neutrální, a z těch, kdo je zavádějí, tak zdánlivě snímají nutnost politického rozhodování. 

## Podpora analytické práce by se neměla omezovat na rozvoj individuálních a technických dovedností

## Práci s poznatky ve veřejné správě je nutné rozvíjet nejen skrze podporu jednotlivců a rozvoj individuálních technických dovedností, ale i na úrovni týmu. 

Dovednosti a technická znalost jednotlivých zaměstnanců a zaměstnankyň jsou důležité, nicméně pouze jejich rozvoj je nedostačující pro správné směřování veřejné správy. Pro pozitivní posun v oblasti práce s poznatky je nutné uchopit personální rozvoj holističtěji a kultivovat znalost i méně technických procesů jako například komunikace výsledků výzkumu, networking atd. Další důležitou rovinou je cílené zlepšování práce na úrovni celého týmu, jelikož řada analytických činností přesahuje agendu jednotlivých zaměstnanců/kyň. 

## Rozvoj analytické práce není jen o budování resortních analytických útvarů

TO DO - reverz bodu výše

## Školení nejsou jedinou možností vzdělávání analytiků a analytiček

Profesního a odborného rozvoje jedinců lze dosáhnout i jinými cestami než školeními.

Školení a semináře jsou standardními vzdělávacími procedurami nejen ve státní správě. Ačkoliv mají v rozvoji práce s poznatky ve veřejné správě své nezastupitelné místo, a v některých konkrétních činnostech jsou ideálními způsoby vzdělávání, neplatí to univerzálně. Ke zlepšování analytického know-how a dovedností vedou i účast na konferencích, neformální výměny zkušeností, mezresortní spolupráce a další praktiky. 
 
## Pozice analytika/čky by měla být jasně pojmenovaná a definovaná

Zefektivnění práce s poznatky ve veřejné správě by pomohlo, pokud by čistě analytická pozice byla takto pojmenována a definována, co se týče popisu práce a nároků.

I v rámci široce chápané analytické práce mají místo pracovní pozice, jejichž náplň spočívá čistě v práci s poznatky. V současném nastavení takové pozice existují, nejsou nicméně formálně ani prakticky takto definované (jedná se o např. pozice “referent”). Pro lepší práci s poznatky by bylo vhodné, aby čistě analytické práce byly takto i formálně zachycené. To by se mělo projevit ve specifikování pracovní činnosti a nároků kladených na dotyčné, které by umožnily najímat, udržet a profesně rozvíjet vhodné lidské zdroje.  

## Analytická práce zahrnuje vyjasňování zadaných úkolů

Kvalitní analytická práce nespočívá pouze v produkci textů a dalších typů výstupů, ale i v kritickém doptávání se po parametrech a cílech daných aktivit. 

Obvyklé chápání analytické práce staví analytika/čku do pozice, v níž přijímají zakázky od jiných aktérů, které následně naplní. Pro kvalitně odvedenou analytickou práci je ale zásadní vyjasnění širšího kontextu úkolu a k čemu přesně má vypracovaný produkt sloužit, jelikož konkrétní provedení práce se bude lišit podle zamýšlené cílové skupiny, typu výstupu, atd. Pracovníci a pracovnice, kteří/ré se věnují analytické práci, by tak měli být podporování v tom, aby proaktivně specifikovali analytické úkoly s poptávajícími. 

## Pro kvalitní práci s poznatky je potřeba učení se a sdílení napříč resorty

Jakkoliv se jednotlivé útvary na různých ministerstvech věnují rozdílným agendám, mohou sdílet zkušenosti a dobré praxe z analytické práce napříč resorty. 

Rozvoj analytické práce by neměl probíhat výlučně na jednotlivých odděleních, ale měla by probíhat výměna zkušeností mezi různými pracovišti. Jakkoliv se jejich agendy liší, řada problémů a typů činností, kterým se daná oddělení věnují, jsou podobná napříč odděleními a rezorty. Měla by být tedy napomáháno k tomu, aby se zaměstnanci a zaměstnankyně různých oddělení střetávali a vyměňovali si zkušenosti a dobré praxe. V tomto ohledu může hrát obzvláště užitečnou roli VAÚ. 


## Zlepšení analytické práce by pomohlo sdružení podobně orientovaných oddělení napříč resorty v klastrech    

Za účelem sdílení zkušeností a dobré praxe v oblasti práce s poznatky by bylo vhodné podobně orientovaná oddělení sdružit v neformálních skupinách. 

## Význam data managementu a sharingu 

Pro kvalitní analytickou práci je nutné věnovat pozornost a energii managementu a sdílení dat.

Naše zkušenosti poukazují na to, že na řadě oddělení nejsou nijak kodifikované postupy stran shromažďování, klasifikaci a péči o data, ať již získaná odjinud, či vygenerovaná přímo danými odděleními. Management dat je často ad hoc a stojí na několika málo jedincích, kteří mají přehled o existujících datech a jsou schopni zajistit jejich dodání v případě potřeby. Tento systém je tak těžko udržitelný v případě personálních obměn. Pro efektivnější a kontinuálnější práci s poznatky je vhodné na min. úrovni oddělení zavést stálejší postupy a dobré praxe, se kterými by byli obeznámeni (a dodržovali je) všichni zaměstnanci a zaměstnankyně. 
Práce s poznatky často stojí na jedincích a individuálních vazbách 
V současných podmínkách je řada analytických činností závislých na jedincích na daných pracovištích, kteří mají potřebné znalosti a dovednosti, což má dopad na fungování daných oddělení. 

Výzkum a spolupráce s různými částmi veřejné správy v rámci projektu PANK ukázaly, že práce s poznatky, a zejména s kvantitativními daty, často stojí na daných pracovištích na jedincích, kteří mají potřebné know-how a znalosti. Propojeným jevem je pak skutečnost, že spolupráce v oblasti specializovanější analytické práce napříč státní správou je postavena právě na vazbách těchto klíčových osob. Jakkoliv není tento stav ideální, je nutné s touto realitou počítat a v rozvoji analytické práce napříč odděleními zapojit v první řadě právě tyto aktéry, kteří představují “uzly” v dané oblasti.  

## Dobrý analytik nerovná se dobrý manager

Schopnost odvádět kvalitné analytickou práci nutně neznamená, že dotyčný/á je i dobrý/á vedoucí, a veřejná správa by toto měla reflektovat. 

Současné nastavení veřejné správy a kariérního postupu v ní směřuje schopné analytiky/čky k tomu, aby postupem času postoupili do vedoucích pozic. Toto nastavení nicméně nereflektuje, že dovednosti dobré/ho analytika/čky nejsou nutně shodné s vlastnostmi dobré/ho vedoucí/ho týmu. Kariérní řád ve veřejné správě by měl tyto skutečnosti vzít v úvahu a umožnit kvalitním analytikům a analytičkám profesní rozvoj a postup, který by nespočival v dosazení do vedoucí pozice. Obráceně dále platí, že dobrý/á vedoucí analytického týmu musí být nutně špičkový/á analytik/čka.     

## Zadávání zakázek vs. dělání analýz/evaluací 

To do

Řada výzkumů a evaluací pro státní správu je řešena zadáním externímu dodavateli. V případě některých odděleních zodpovědných za externí zakázky je ale jejich objem tak velký, že přesahuje kapacity dané jednotky, a pro její zaměstnance a zaměstnankyně tvoří správa zakázek disproporčně velkou pracovní agendu. Zároveň toto nastavení vede k omezeným možnostem kontrolovat kvalitu výstupů, jejich průběžné vytváření a komunikovat vůči různým stakeholderům. V min. některých případech se nabízí otázka, jestli by nebylo vhodné spíše posílit kapacity evaluačních jednotek a dalších relevantních oddělení, které by dané výstupy a výzkumy produkovaly interně. 

