---
title: "Vizualizace dat"
subtitle: "Jak zobrazit data tak, aby se na to dalo dívat"
blok: ["vyuziti"]
editor: source
poradi: 2
---

# O co jde a k čemu to je

Před vypuštěním jakékoliv vizualizace dat do světa je dobré otestovat, zda je srozumitelná a pochopitelá.

Vizualizace je datový produkt a tak k němu můžete přistupovat. To znamená:

- Chápat, kdo jsou uživatelé  
- Vcítit se do jejich situace  
- Zjišťovat (nebo aspoň odhadovat), co potřebují  
- Produkt dělat podle potřeb uživatelů  
- Produkt před vypuštěním do světa otestovat  
- Pak sbírat zpětnou vazbu a iterativně zlepšovat  


Základním pojmem v této oblasti je tzv. prokletí poznání (*curse of knowledge*): uživatelé vaší vizualizace nevědí to, co vy, a pro vás je velmi těžké si představit, že to nevědí. 
Kroky, které v tomto návodu doporučujeme, vám kromě využití dobrých praxí v oboru vizualizace dat umožní také překonat toto prokletí [viz @xiongCurseKnowledgeVisual2020].

:::{.aside}

**Případová studie**

Tento návod jsme vyvinuli a testovali s týmem OVE na MMR

<br />

:::{.btn .btn-resource}
[přečíst případovou studii&nbsp;⟶](../pripadove-studie/asz)
:::

:::

# Je to pro mě? {#sebediagnostika}

Tento návod vám pomůže, pokud platí některé z následujících tvrzení:

- Máme signály o tom, že naše vizualizace jsou pro uživatele našich výstupů těžko srozumitelné.
- Chceme si být jistější, že nepácháme žádné vizualizační hříchy.
- Občas máme pocit, že grafy do zpráv a prezentací dáváme spíš jako signál, že pracujeme z daty, než jako skutečně informativní prvek.
- Nejsme si při vytváření grafů a tabulek jistí, jestli využíváme vhodné formy zobrazení dat.
- Nedaří se nám v týmu shodnout na tom, jaké vizualizace používat na jaká data.

Pokud si jste docela jistí v kramflecích, ale rádi byste stavěli na aktuálním poznání o tom, jak funguje vnímání vizualizací, podívejte se do [literatury](#přehledy-dobrých-praxí-a-návody). 

Pokud byste rádi rozšířili spektrum vizuálních forem, které pro vizualizaci dat využíváte, můžete se [inspirovat některým z mnoha zdrojů](#konkrétní-tipy-a-sbírky-příkladů) -- nebo možná potřebujete využít nějaký jiný nástroj než Excel: [podívejte se na možnosti níže](#nástroje-pro-vizualizaci).

<br>


# Jak na to {.strip}

## 1. Udělejte si obrázek o uživatelích vaší vizualizace

**Vytvořte karty uživatelů**

- Kdo to je, jaký*á je, co dělá? (jméno, věk, role, vzdělání, postoje, …)
- Čeho potřebuje dosáhnout? (sepsat analýzu / přesvědčit paní X / vysvětlit téma T, …)
- Co ho*ji trápí, čemu čelí, s čím se potýká ("Jsem busy" / "Nerad čtu data" / "Špatně vidím")
- Co chce od vizualizace dat
  - Forma: přehled vs. detail, standard vs. inovace, …
  - Účel: Zaujmout, přesvědčit, prozkoumat, hledat vzorce…

![](images/dataviz-karta-uzivatele.png){fig-alt="Karta uživatele"}

## 2. Definujte sdělení

Podle typu dat, se kterými pracujete, a informace, kterou chcete předat, zvolte formu vizualizace

Zvažte:

- co je hlavní informace, kterou chceme předat?
- co s čím srovnáváme?
- co očekáváme, že bude uživatel s vizualizací dělat? (rychle si ji prohlédne, bude v ní sám hledat informace a vzorce, bude zkoumat jednotlivé hodnoty... -- )

### Je potřeba tabulka, nebo graf?

**Kdy použít tabulku**

- Porovnat údaje (point in time, území, skupiny)
- Poskytnout hodnoty a měření (frekvence/počty, procenta/podíly, indexy)
- Poskytnout souhrnné údaje (součty, průměry)
- Zobrazit hodnoty velmi rozdílných velikostí (např. tisíce vs. miliony)

I tabulka je vizualizace: její rozložení, uspořádání a grafická úprava může usnadnit nebo zkomplikovat čtenáři život a navádět k různému čtení.

**Kdy použít graf**

- Zobrazit vzorce/pravidelnosti (např. sezonalita) 
- Zvýraznit trendy (např. vývoj v čase) a rozdíly
- Ukázat vztahy (např. korelace)

### Grafy: čáry, body, sloupce, koláče

**Jaké typy grafů využít pro různé typy vztahů, srovnání a souvislostí?**

- Sloupcový
  - rozdělení
  - řazení
  - variabilita, odlišnost
  - velikost
  - časová řada
- Čarový
  - časová řada
  - korelace
- Koláčový  
  - část celku
- Bodový  
  - korelace

**Další prvky grafů**

- Anotační vrstva: porozumění nebo zaměření na konkrétní momenty můžete pomoct tím, že do grafu umístíte šipky, popisky nebo návod na čtení
- Osy, škály, legendy: samy nesou informaci (např. řazení) a mohou usnadnit čtení (např. vhodně umístěná legenda nebo přímé označení hodnot)
- Nedatové prvky (vodítka, pozadí): mohou napomoci čtení, ale pokud nejsou vhodně zvoleny, mohou odvádět pozornost od informací
- Titulek a podtitulek
  - Titulek = hlavní sdělení grafu: "Nárůst počtu uchazečů o zaměstnání"
  - Podtitulek = popis datové sady, území a časového úseku: "Vývoj počtu uchazečů o zaměstnání v Praze v období 2010-2022"
- Zdroj  

> Celkové uspořádání grafu a formu jeho prvků tvořte tak, abyste minimalizovali nároky na tzv. pracovní paměť, tj. aby čtenář musel co nejméně přeskakovat mezi prvky grafu, srovnávat od sebe vzdálené hodnoty a podobně.
> Pamatujte, že lidem docela dobře jde rozeznat z grafu celkový trend. Naopak těžší je srovnávat jednotlivé hodnoty [@franconeriThreePerceptualTools2021]. Stavte grafy tak, abyste jim tyto úkoly usnadnili. Pokud je v datech jasný trend, měl by být poznat z "tvaru" grafu; pokud čekáte, že čtenáři budou srovnávat jednotlivé hodnoty, udělejte to tak, aby byly vedle blízko, podobné, dobře vizuálně porovnatelné.

## 4. Držte se dobrých praxí

Může k tomu použít třeba checklist níže

:::{.callout-tip title="Checklist dobrých vizualizačních praxí (rozbal kliknutím)" collapse=true}

{{< include vizualizace-checklist.qmd >}}

:::
:::{.aside}
:::{.btn .btn-resource}
[Stáhnout checklist ve wordu](vizualizace-checklist.docx)
:::
:::


## 5. Otestujte srozumitelnost a pochopitelnost grafu

### Otestujte graf na sobě:

- *Jak bych popsal/a graf nebo tabulku po telefonu?*

### Testujte graf **na ostatních:**  

- Čtení: *Ukážu ti graf, komentuj prosím průběžně nahlas, jak ho postupně čteš, jak nad ním přemýšlíš, čemu nerozumíš, co si odvozuješ.*
- Sdělení: *Projdi si, prosím, graf a zkus identifikovat, co je jeho hlavní myšlenkou, sdělením.*

Pokuste se taky ukázat někomu graf na pouhých 5 vteřin a zeptejte se, co je jeho hlavní myšlenkou. 

# Tipy & triky a na co si dávat pozor {#triky}

Většinu pastí jsme zachytili v checklistu -- použijte jej.

Pár rad pro typické situace:

1. Chci ukázat hodně dat, např. časovou řadu pro více entit 

- rozložte graf do více panelů (tzv. small multiples, viz @schwabishEconomistGuideVisualizing2014)

2. Nevím, jaké vybrat barvy

- podívejte se, jestli vaše organizace nemá sestavené barevné schéma např. pro vizualizace
- pro kvantitativní škály lze doporučit palety viridis (můžete využít např. [tento generátor](https://waldyrious.net/viridis-palette-generator/))
- pro kvalitativní může pomoct nástroj [ColorBrewer](https://colorbrewer2.org/#type=sequential&scheme=BuGn&n=3)

3. Nevím, jaký typ grafu použít

Použijte některou z pomůcek pro výběr grafu:

- [Financial Times Visual Vocabulary](https://ft-interactive.github.io/visual-vocabulary/) + [PDF](https://journalismcourses.org/wp-content/uploads/2020/07/Visual-vocabulary.pdf) + [více](https://github.com/Financial-Times/chart-doctor/blob/main/visual-vocabulary/README.md)
- [Chart Chooser](https://extremepresentation.typepad.com/files/choosing-a-good-chart-09.pdf)
- [From data to Viz](https://www.data-to-viz.com/#explore)
- [Which visualisation? Stephen Franconeri](https://experception.net/Franconeri_ExperCeptionDotNet_DataVisQuickRef.pdf)

4. Chci vyrobit graf, který Excel neumí

Můžete ho zkusit hacknout, neboli nějak to omezené obejít. Pomůže [některá z příruček](#v-excelu).

Anebo využít jiný nástroj. Máte dvě možnosti: využít nějaký mocný a flexibilní programovací jazyk (typicky Python nebo R) anebo naopak některý z [online nástrojů na tvorbu grafů](#nastroje).

# Další zdroje a nástroje {#navod-zdroje}

## ČP.edu: vizualizace dat

V listopadu 2022 jsme jako součást série ČP.edu organizovali workshop na téma vizualzizace dat. Mluvili na něm mj. [Kristína Pšorn Zákopčanová](https://twitter.com/kris_zak) (Fakta o klimatu, iRozhlas a PAQ Research) a Benedikt Kotmel z datové platformy Golemio. Pusťte si video:

{{< video https://www.youtube.com/watch?v=PgmduPetX5k >}}

## Základní zdroje

### Příručky a učebnice

Na webu lze najít několik kompletních -- přitom ale dobře použitelných -- příruček. 

Zcela volně dostupná je *Fundamentals of Data Visualization*, zaměřená na principy, postupy a dobré praxe [@wilkeFundamentalsDataVisualization2019]. Podobná, ale s příklady kódy v jazyce R je Data Visualisation in Practice od sociologoa Kierana Healyho [@healyDataVisualizationPractical2019].

Z běžných knih lze nejvíce doporučit *Data Visualisation Handbook* [@kirkDataVisualisationHandbook2019], zaměřenou na vizualizaci jako pracovní proces; naopak Alberto Cairo v *The Truthful Art* [@cairoTruthfulArtData2016] nabízí celkové pojednání o problematice komunikace čísel a vychází ze zkušenosti novináře a akademika. Podobně šířeji téma pojímá i David Spiegelhalter v knížce *The Art of Statistics* [@spiegelhalterArtStatisticsLearning2020].

#### v Excelu

Základní rady najdete v knihách od Stephanie Evergreen [@evergreenEffectiveDataVisualization2019] a Cole Knaflic [@knaflicStorytellingDataData2015]. 

Průvodce využitím různých typů grafů je @schwabishBetterDataVisualizations2021.

Specificky pro Excel lze doporučit knihy of Jorge Camoese [@camoesDataWorkBest2016] a Jonathana Schwabishe [@schwabishDataVisualizationExcel2023].

:::{.callout .callout-tip}
### Kde knížky vzít

Přístup k mnoha z knih v tomto seznamu lze získat ve fyzické i online formě prostřednictvním Národní technické knihovny.

:::

Praktické tipy k postupu designu evaluací z pohledy UX nabízí Chris Lysy na svém webu a blogu [Fresh Spectrum](https://freshspectrum.com/), kde najdete i několik volně dostupných příruček, např. @lysyUXEvaluationData2021.


### Přehledy dobrých praxí a návody

Aktuální systematický přehled dobrých praxí vyvozených z dostupné literatury od kolektivu špiček v oboru lze najít v @franconeriScienceVisualData2021. Praktický komentář k přehledu nabízí @schwabishPracticeVisualData2021 ([PDF](https://journals.sagepub.com/doi/pdf/10.1177/15291006211057899?casa_token=EJhaEmgaHVcAAAAA:QHk1Qfmiql9QSCf1QxvpBUQnQItOQ0lrUK_Kl-WtMknLPaifxQ9CARMVOVUu8DxW0rosWUYWQbs)).

Dobré tipy "co dělat a co ne" lze najít ve starším paperu Jonathana Schwabishe [@schwabishEconomistGuideVisualizing2014].

Dále lze doporučit několik online příruček dobrých praxí:

- Renomovaný praktik Maarten Lambrechts sestavil výborného [průvodce vizualizací](https://data.europa.eu/apps/data-visualisation-guide/) na webu Evropské komise [@euacademyDataVisualisationGuide2023]
- Doporučit lze i přehledy dobrých praxí od britské statistické společnosti [@krauseBestPracticesData2023] a státní služby [@analysisfunctioncentralteamDataVisualisationCharts2022]
- Britský statistický úřad Office of National Statistics udržuje vlastní [standard vizualizací](https://service-manual.ons.gov.uk/data-visualisation/about).

Praktické tipy pro design tabulek nabízí @schwabishTenGuidelinesBetter2020 ([PDF](https://www.cambridge.org/core/services/aop-cambridge-core/content/view/74C6FD9FEB12038A52A95B9FBCA05A12/S2194588820000111a.pdf/div-class-title-ten-guidelines-for-better-tables-div.pdf))

Vizualizace má i své etické a sociální rozměry: pokud chcete zapracovat na tom, aby vaše vizualizace neposilovaly nerovnosti a stereotypy, využijte Do No Harm Guide [@schwabishNoHarmGuide2021].

## Nástroje pro vizualizaci {#nastroje}

Pokud vám Excel nestačí a nechcete se pouštět do složitějších technologií, nabízí se několik volně dostupných nástrojů:

- [Datawrapper](https://www.datawrapper.de/) má výborný výchozí design, zvládne spoustu standardních grafů rychle a chytře. Stačí překopírovat data z Excelu a pak ladit. Používají ho často redakce. A má skvělý systém na tvorbu map, který umí pracovat s většinou českých územních jednotek, nemluvě o Evropě a světě - takže pokud potřebujete mapu, nemusíte sahat po ArcGISu nebo QGISu. Umí interaktivitu, nápovědy a další.
- [RAW Graphs](https://www.rawgraphs.io/) je rychlý vizualizátor, který nabízí typy grafů, které v Excelu nenajdete. Vložte data přes schránku a zkoušejte. Vše se děje jen ve vašem prohlížeči.
- Tableau je zdarma jen zčásti, podobně PowerBI.

## Konkrétní tipy a sbírky příkladů

Jak hacknout Excel a dostat z něj skvělé vizualizace? Poradí [tato videa](https://www.youtube.com/playlist?list=PLfv89tPxlTiX1N3xMTvkLNkp-I-8fNJDU), podobně k [Tableau](https://www.youtube.com/playlist?list=PLfv89tPxlTiVKTO5jVnx_HJCyYT_IhmvQ).

Hodně se dá naučit z tohoto [výběru zaměřeného na drobné, ale mocné prvky vizualizací](https://visualisingdata.com/2016/03/little-visualisation-design/).

Skvělý je blog [Lisy Muth](https://lisacharlottemuth.com/articles.html), mj. texty o [barvách](https://blog.datawrapper.de/colors-for-data-vis-style-guides/), [anotacích](https://blog.datawrapper.de/text-in-data-visualizations/), a [písmech](https://blog.datawrapper.de/fonts-for-data-visualization/) v grafech.

Pro inspiraci se vyplatí sledovat

- datového reportéra Financial Times Johna Burn-Murdocha [twitter](https://twitter.com/jburnmurdoch) | [web](https://www.ft.com/john-burn-murdoch)
- vizuální sloupek *The Economist* [Graphic Detail](https://www.economist.com/graphic-detail)
- [datové novináře Českého rozhlasu](https://www.irozhlas.cz/zpravy-tag/datova-zurnalistika)

## Pokročilé zdroje a odborná literatura

Pokud si chcete vybudovat systematičtější přístup k vizualizaci dat, doporučuji seznámit se s konceptem tzv. gramatiky grafických prvků - *grammar of graphics*. Asi nejlépe je vysvětlena v [online příručce Evropské komise](schwabishNoHarmGuide2021), praktické provedení ukazuje [tento tutoriál](https://www.cedricscherer.com/2019/05/17/the-evolution-of-a-ggplot-ep.-1/); technické pojednání je v [online knize](https://ggplot2-book.org/) k vizualizačnímu balíčku [`ggplot2`](https://CRAN.R-project.org/package=ggplot2) v prostředí jazyka R.

## Odkazovaná literatura

:::{#refs}
:::

