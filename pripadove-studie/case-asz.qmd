---
title: "MMR: Agentura pro sociální začleňování"
subtitle: "Evaluace a výzkum pro podporu sociálního začleňování"
aliases: 
  - /pripadove-studie/asz
  - /asz
listable: "listable"
format: 
  docx: default
  html: default

---

[Odbor pro sociální začleňování (Agentura)](https://www.mmr.cz/cs/ministerstvo/agentura-pro-socialni-zaclenovani) na MMR je **hlavním expertním nástrojem Vlády ČR pro podporu sociálního začleňování**. V oddělení výzkumů a evaluace zkoumají výskyt, rozsah a mechanismy sociálního vyloučení v obcích, které s Agenturou spolupracují. 

# Představení týmu

Odbor pro sociální začleňování (Agentura) -- dále jen ASZ -- na MMR je hlavním expertním nástrojem Vlády ČR pro podporu sociálního začleňování. Oddělení výzkumů a evaluace (dále jen OVE) je hlavním realizátorem analytických aktivit monitorování sociálního vyloučení na celostátní úrovni ([Index sociálního vyloučení](https://www.socialni-zaclenovani.cz/index_socialniho_vylouceni/)), tematicko-průřezových studií v dílčích oblastech sociálního vyloučení, analytických vstupů pro strategické materiály, definování a sledování potřeb obyvatel sociálně vyloučených lokalit (vstupní analýzy v obcích a návrhy doporučení v oblasti sociálního začleňování) a evaluace činností ASZ. Celkem je v oddělení přibližně 12 výzkumníků a evaluátorů.

Tento analytický útvar především generuje vlastní poznatky pomocí sociálněvědných metod, zejména rozhovory, fokusními skupinani, pozorováními a datovými analýzami. Jedná se tak o **poměrně ojedinělý případ analytického útvaru ve státní správě, který realizuje vlastní výzkum včetně terénního**.

# Proč se tým zapojil do projektu 

Vedení a členové týmu se plně ztotožňují s myšlenkou **evidence-informed přístupů** při tvorbě veřejných politik. Kvalitativní i kvantitativní poznatky z terénu mají hrát stěžejnější roli při vyjednávání s lokálními zastupiteli. Zvýšení jejich kvality, ale i srozumitelnosti a využitelnosti dalšími aktéry tudíž bylo hlavní motivací, proč se zapojit do projektu PANK.

# Průběh spolupráce v PANK

## Diagnostická fáze

Cílem diagnostické fáze bylo nejprve **pochopit obsah a způsob fungování práce s poznatky** v OVE. Vedlejším cílem bylo **sbírat podněty** a doporučení od členů týmu ohledně způsobů, jak zlepšit práci s poznatky.

Během diagnostické fáze byly využity čtyři výzkumné metody: **workshopy, polostrukturované rozhovory, pozorování a analýza dokumentů** (desk research). Během úvodního workshopu (prosinec 2021), popsali členové týmu hlavní činnosti v jejich agendách a navrhli oblasti, v nichž vnímají největší potenciál pro rozvoj analytických kapacit. Následně proběhlo 7 polostrukturovaných rozhovorů s členy týmu a s vedoucí oddělení. Dotazy se soustředily na způsoby práce, vnímání překážek pro rozvoj analytických kapacit a úvahy o dílčích intervencích, které by mohly přispět pozitivním změnám ve fungování týmu. Posléze byli osloveni vybraní uživatelé těchto výstupů (3 rozhovory s lokálními konzultanty a metodičkou na regionálním centru).

Členové týmu OVE vnímají shodně, že účelem OVE je **poskytovat empiricky podložené analýzy**- a data pro informované rozhodování v oblasti sociálního začleňování. Sdílí motivaci směrem k poskytnutí kvalitních analýz, které podporují procesy tvorby veřejných politik v této oblasti. S cílem zvýšit svůj přínos se také tým OVE snaží více se podílet na formulaci veřejných politik, a to prostřednictvím syntézy poznání a znalostí akumulovaných v posledních letech.

Diagnostická fáze nám umožnila identifikovat několik překážek při práci s poznatky, ty nejdůležitější shrnujeme níže.

- Analytické aktivity OVE čelí několika výzvám v důsledku projektového financování z ESF fondů. Tyto fondy zavádějí rigidní postupy a tlaky na dodržení projektových lhůt, což může negativně ovlivnit hloubku a kvalitu analytické práce. Navíc tento model financování může vést k fluktuaci zaměstnanců a ztrátě kontinuity v týmu.

- Pokud jde o přístup k poznatkům a práci s nimi, OVE dlouhodobě **sbírá a kompiluje agregovaná administrativní data**, na jejichž základě mimo jiné vytváří časové řady ve formě Indexu sociálního vyloučení. Tato databáze poskytuje nejucelenější soubor kvantitativních poznatků k tématu sociálního vyloučení, kterým státní správa disponuje. 

Přístup k těmto datům je nicméně zesložiťován fragmentací dodavatelů datových sad a ne vždy vyjasněnými postupy sdílení datových sad mezi veřejnými institucemi. Dalším stěžejním aspektem je **sdílení dat a poznatků uvnitř ASZ**, kde chybí systematické postupy pro jejich ukládání a opětovné využití (knowledge a data management).

Členové týmu si jsou vědomi potřeby **adaptovat a cílit komunikaci výstupů** na různé skupiny uživatelů. Výstupy oddělení OVE mají potenciál být využity mnoha aktéry na lokální i národní úrovni, ale zatím chybí cílenější formy komunikace pro další relevantní aktéry, jako jsou policy makers na resortní úrovni, odborná veřejnost a akademici.

## Intervence

Závěry z diagnostické fáze sloužily pro návrh intervencí, které jsme implementovali v další fázi projektu. Na základě společné shody s členy týmu a vedením jsme se zaměřili primárně na posílení analytických kapacit v oblasti data managementu a vizualizace dat. Paralelně jsme se zaměřili na dílčí aspekt designu výzkumu využívající smíšené metody (mixed methods).

### Využití smíšených metod

Smíšené metody (též mixed methods) představují sadu metodologických postupů, v nichž jsou kombinovány kvalitativní a kvantitativní poznatky. Cílem této intervence bylo vytvořit ucelený postup pro zpracování návrhu (designu) výzkumu využívající smíšené metody.

Tuto zkušenost jsme promítli do návodu [Mixed methods →](/pruvodce/mixed-methods.qmd)

### Data management

Stěžejním aspektem práce s poznatky v OVE je konsolidace datových sad od různých poskytovatelů a jejich zpracování do tzv. fact sheets. Společně s datovým analytikem jsme v rámci této intervence vyvinuli systém pro správu a výdej dat.

Jak na data management u vás? Podívejte se na návod [Správa dat →](/pruvodce/data-management.qmd)

### Vizualizace dat

Velkou část analytických výstupů OVE tvoří datové vizualizace. Tato intervence měla za cíl zavést postupy pro testování srozumitelnosti datových vizualizací a ucelit soubor dobrých praxí při tvorbě vizualizací (tzv. checklisty).

Díky této části spolupráce vznikl návod [Vizualizace dat →](/pruvodce/vizualizace-dat.qmd)

# Dobré praxe v týmu OVE

Tým disponuje dlouhodobě budovanými kapacitami pro realizaci kvalitativních výzkumů ve specifickém kontextu sociálně vyloučených lokalit a postupuje podle osvědčených metodických standardů ve společenských vědách. V důsledku toho se i přes velký časový tlak daří vytvářet kvalitní a rigorózní analýzy.

Ve fázi designu výzkumu jsou v rámci mikrotýmů mobilizováni všichni aktéři, kteří se podíli na jeho realizaci (lokální aktéři, výzkumníci OVE, datový analytik).

V oddělení jsou částečně implementovány tzv. buddy systém a stínování, která mají za cíl lépe připravovat nově příchozí zaměstnance.

Členové OVE se pravidelně setkávají v rámci tematických seminářů a na konferencích umožňující síťování s dalšími aktéry.

# Zobecnitelnější vhledy [TODO název sladit]

Jsou dobrý v kvali, jsou dedikovaný, dělaj to i pro jiné aktéry (samosprávy a NNO)

Nemají resortní téma, průřezová témata

Existence čistě analytického a eveluačního týmu uvnitř státní správy je poměrně ojedinělým fenoménem. V podobném nastavení by ale mohly fungovat analytické týmy i na jiných resortech, což by pomohlo zajistit koncentraci know-how v rukou útvaru, který plní servisní roli pro ostatní věcné či strategické složky. 
  -> můžou být příkladem dobré praxe pro další organizace, které by mohly mít podobnou kapacitu

Čistě analytické / výzkumnické útvary mohou dodatečně plnit funknci zprostředkovatele poznání (knowledge broker) mezi akademií a veřejnou správou. Na ASZ se tomuto věnuje odd. inovací, kde proběhl projekt XY, kde se to snažili propojovat. 

Vedle tvůrčí analytické roli je nezbytné brát v potaz i roli komunikátora a popularizátora výsledků bádání. K tomu může napomoci jednak těsnější spolupráce s odděleními komunikace a PR již při designu výzkumů, jednak zvýšení kapacit uvnitř týmu v komunikačních dovednostech:

- datová vizualizace;

- psaní policy briefs a tiskových zpráv;

- prezentování a předávání výsledků



[TODO budou ještě další věci asi?]

# Systémové bariéry

TODO !!! DOPLNIT !!!- Přístup k datům

Zjevná bariera pro správu a udržbu aktualizovaných dat o sociálním vyloučení tkví v roztříštěnosti poskytovatelů datových sad napříč několika veřejnými i soukromými subjekty. Podmínky a postupy pro získání dat se tak mohou zásadně lišit. Existence centrálně udržovaného katalogu dat (například na ČZSO), s jasnými podmínky pro jejich využití a standardizovanými formáty by tak výrazně zrychlilo celý proces získání datových sad. To by umožnilo věnovat kapacity analytiků do samotné analytické práce. 

Omezený přístup k mikrodatům z informačních systémů a statistických šetření (např. data ÚP, SILC, sčítání lidu) představuje bariéru pro aplikaci sofistikovanějších metod pro prokázání kauzálních vztahů a hodnocení dopadů (např. regresní analýzy a modelování, statistické párování). Tato limitace vychází primárně z legislativních ustanovení ohledně možnosti sdílení a využití dat veřejnou správou.

Logika projektového řízení vede k přetrhávání kontinuity, nedostatku času k vybudování institucionalizovaného know-how, a prioritizaci generování výstupů místo zázemí a infrastruktury. Projektové financování týmu přináší některé výzvy spojené s určitou rigiditou ohledně požadovaných (či možných) výstupů. Dalším je nejistota pro zaměstnance (DOPLNIT)




# Kontakt a poděkování

Pokud Vás příběh týmu zajímá, kontaktujte [Radku Vepřkovou](mailto:radka.veprkova@mmr.cz) na MMR nebo Alexe Reznikowa v Českých prioritách. 

*Děkujeme také dalším kolegům z ASZ: Adamovi Bedřichovi, Alici Brendzové, Adamovi Duffkovi, Kristýně Girtové, Lence Haluzové, Janovi Hladíkovi, Haně Kociánové, Zuzaně Korecké, Petrovi Langovi, Ester Lomové, Janě Mair, Romanovi Matouškovi, Lubošovi Sálovi.*
