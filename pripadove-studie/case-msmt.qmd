---
title: "MŠMT: sekce vzdělávání"
subtitle: "Odbory řízení a koordinace regionálního školství jsou jádrem vzdělávací politiky a analýz."
zkratka: MŠMT
aliases: 
  - /msmt
  - /pripadove-studie/msmt
listable: "listable"
format: 
  docx: default
  html: default
---

Popis této případové studie se oproti ostatním liší tím, jakou šíři od začátku projektu představuje. To z toho důvodu, že spolupráce byla navázaná se dvěma odbory ministerstva, kde jeden odbor je zaměřený na analytickou podporu a strategické řízení a druhý odbor více implementační, ačkoliv má také své vlastní analytické kapacity a zabývá se strategickými otázkami. Z podstaty této šíře už bylo nutné také do určité míry zapojit další dva věcné odbory (čímž byla pokryta celá sekce ministerstva), které sice analytickou práci nevykonávají, ale jsou jejími uživateli.     

# Představení týmu

Nejvíce jsme v projektu pracovali s týmem, který se stará o analyticko-strategickou podporu zbytku sekce ministerstva, jednalo se především o tři členy analyticko-strategického oddělení. Jejich agenda je velmi široká z povahy toho, že mají analyticky podporovat zbytek své sekce a řídit plnění strategických cílů ministerstva. Dále se také starají o běh externích výzkumů např. skrze veřejné zakázky.  

# Diagnostika

Diagnostická fáze vycházela ze čtyř hlavních proudů poznání:

-  Polostrukturované rozhovory
-  Workshopy
-  Desk research
-  Pozorování

Naše spolupráce začala prvním workshopem, kde jsme se v online prostředí sešli s členy obou zapojených odborů. Cílem workshopu bylo představit projekt a jeho cíle ale především získat názory na praxi práce s poznatky v obou odborech. V rámci workshopu jsme nechali všechny účastníky napsat, na platformě jamboard, prostory pro zlepšení práce s poznatky. Z workshopu vyplynulo celkem 16 doporučení či přání. Těmi hlavními byl požadavek pro lepší sdílení dat, jak uvnitř, tak vně ministerstva, vytvoření databáze dostupného výzkumu a pravidelný přehled o tom, co, kdo dělá za práci.

Návazně na workshop proběhlo celkem 17 polostrukturovaných rozhovorů, především se členy partnerských odborů, ale také s dalšími aktéry na ministerstvu či v přidružených organizacích ministerstva. V rozhovorech jsme se soustředili na způsoby práce, vnímání překážek pro realizaci a rozvoj analytických kapacit. Dále na úvahy o dílčích intervencích, které by mohly přispět pozitivním změnám ve fungování odborů.

Již během diagnostické fáze ovšem docházelo ke spolupráci s analyticko-strategickým oddělením, které chtělo pomoct s neodkladnými agendami. Mezi ně patřilo především zadávání výzkumu v rámci programu BETA2 ve spolupráci s TA ČR a spolupráce na vytváření nového analytické útvaru na MŠMT.

Ačkoliv jsme identifikovali prostory pro zlepšení:
Nevyjasněnost rolí, kompetencí a agend vede k rozkolům a duplikacím či dokonce k vytváření návrhů politik, které jsou ve vzájemných rozporech.

Vzájemná informovanost mezi odbory a odděleními je na nízké úrovni. To se týče jak jednotlivých průběžných agend, tak datových zdrojů či dostupného výzkumu.

Evidence-informed přístup je přítomen jen v některých členech týmů. Personální změny tak silně ohrožují pokračování ve stejném duchu.

Analytická práce není v mnoha případech delegována jako hlavní účel práce, ale stává se spíše sekundární po administrativní a organizační práci, která se stává hlavní náplní práce i analyticky smýšlejících lidí.

Pracovní postupy nejsou systematicky sepsané, což může mimo jiné prodloužit adaptační proces při náboru nových zaměstnanců

Chybí jasný postoj a motivace nejvyššího vedení k evidence-based přístupu.

Došli jsme společně s analyticko-strategickým oddělení k závěru, že nejlepší cesta adresovat většinu těchto témat bude skrze kvalitní nastavení nově vznikajícího analytického útvaru na ministerstvu. To i z toho důvodu, že částečná kapacita tohoto útvaru byla naplněna lidmi z partnerských útvarů projektu, ale především proto, že členové analyticko-strategického oddělení byli ti, kteří se o vznik analytického útvaru starali a v neposlední řadě proto, že většina věcí, které jsme chtěli v rámci projektu adresovat se přenášelo do analytického útvaru. Jinými slovy, vznik analytického útvaru byl v rámci projektu tak velký zásah, že veškerá spolupráce v práci s poznatky dávala smysl právě ve spolupráci s analytickým útvarem. 

# Intervence

## Zadávání výzkumu

Prvním adresovaným tématem bylo zadávání výzkumu, ačkoliv jsme se s analyticko-strategickým oddělením bavili o řešení celého procesu vedení výzkumu. Tedy od jeho zadání, přes jeho vedení až po řešení využití výstupu a jejich dohledatelné uložení (knowledge management). Hlavními důvody snahy adresovat toto téma byla snaha snížit časovou zátěž, který celý proces obnášel, a snaha zvýšit využitelnost a smysluplnost výzkumů. V první řadě jsme identifikovali dva problémy. Tím prvním bylo to, že věcné oddělení, jímž má výzkum pomáhat pro jejich rozhodování, často nemají jasnou představu co chtějí či mohou zkoumat. Tím druhým bylo to, že celý proces výzkumu obnášel nevyjasněnost rolí mezi jednotlivými stakeholdery.

První problém jsme řešili tak, že jsme společně vypracovali šablonu pro jednání s gestory výzkumu. Každá schůzka s potenciálním gestorem se měla držet této šablony, kde gestrovi bude jasně vysvětleno, co výzkum obnáší, co mu může přinést, ale také vyžaduje vyjasnění z jeho strany.

Šablona obsahuje následující:

-  Představení od analytického oddělení
-  Na úvod vyjasnění toho proč jsme se dnes sešli 
-  Vyjasnění jak výzkumný program probíhá a jaké jsou role v projektu
-  Otázky pro věcné útvary
-  Čím se výzkumný projekt bude zabývat? Jaké otázky potřebujete mít zodpovězené? Co byste potřebovali potvrdit či vyvrátit?
-  Jak by měly vypadat výstupy projektu, abyste je dokázali co nejlépe využít? Co může být překážka jejich využití?
-  Existují další aktéři, kteří by mohli tento výzkum využít?
-  Jaké jsou z Vašeho pohledu vstupy (jiné výzkumy a data, které máte k dispozici)

Druhý problém jsme v návaznosti řešili pomocí jasně definovaných rolí v procesu zadávání a provádění výzkumů. Důležitým aspektem pro nás bylo nastavit role tak, aby se snížily nejasnosti a všichni zúčastnění stakeholdeři věděli co je od nich v rámci výzkumu očekáváno.

V tomto smyslu pro nás bylo stěžejní především zapojovat do procesu ty aktéry, kteří mají nakonec výsledky výzkumu využívat ve své práci. Nejen proto, aby analýzy nekončili tzv. v šuplíku, ale především aby relevantní lidé byli co nejvíce v obraze a mohli se rozhodovat na základě relevantních informací.

V kontextu analytického útvaru jsme nakonec našli řešení ve vymezení kapacit pro práci na vedení a zprostředkování výzkumu. Tyto lidé mají v popisu práce fungovat jako přemístění mezi analytiky/výzkumníky a věcnými útvary. Mají za úkol propojovat tyto dva světy, ale také rozumět jejich rozdílným potřebám a návykům. Jsou těmi, kdo má rozumět fungování formálních procesů zadávání a vedení výzkumu, ale také ti, kdo by měli mít přehled o všech provedených výzkumech.   

## Vznik analytického útvaru

Šíře našeho zapojení do vzniku analytického útvaru je poměrně špatně uchopitelná, snažili jsme se naši spolupráci cílit na všechna smysluplná místa v procesu vzniku. Vše již začalo snahou o podporu při psaní charty projektu a o zapojení ostatních relevantních stakeholderů do procesu psaní charty. Jak uvádíme výše mezi problémy v odborech, s kterými jsme spolupracovali, je limitovaná schopnost komunikace a vyjasnění kompetencí. 

Tento fakt byl příznačný i u vzniku analytického útvaru. Mnoho relevantních stakeholderů nebylo do procesu psaní charty [projektu](https://www.edu.cz/projekt-ips-datova-politika-rozsiruje-svuj-tym-a-hleda-dalsi-motivovane-analytiky/) zapojeno, nebo dokonce nevědělo, že analytický útvar vzniká, v lepším případě se to dozvěděli skrze osobní kontakty. Naší snahou bylo podporovat triviální princip, který zní asi následovně: "Pokud vytváříme nějakou službu pro někoho, musíme se bavit s tím pro koho tu službu vytváříme, abychom naplnili jejich potřeby". Z toho důvodu jsme se snažili co nejvíce incentivizovat setkávání stakeholderů, aby konečné nastavení analytického útvaru co nejvíce naplnilo požadavky všech, ale také aby došlo k mitigaci očekávání. 

Je zřejmé, že není možné v podobném projektu naplnit přání a tužby všech, už jen z toho důvodu, že celý analytický útvar je financován z OP JAK a jako takový si musí stanovit konkrétní projektové cíle. Snahou tedy nebylo pouze získat vstupy od potencionálních zákazníků útvaru, ale také představit primární náplně práce útvaru. Bylo zapotřebí vyjasnit, že analytický útvar není vytvářen pouze pro plnění ad hoc potřeb věcných odborů, ale že primárním zaměřením bude dlouhodobá a koncepční analytika.

Jak již bylo zmíněno v popisu intervence pro zadávání výzkumu zamýšleným řešením naplnění potřeb věcných útvarů bylo vytvoření pozic, které mají fungovat jako přemostění mezi analytickým útvarem a věcnými útvary. Tyto "tykadla" mají v popisu práce nejen obstarávat výzkumné procesy na ministerstvu, ale také komunikovat s věcnými útvary ohledně jejich potřeb a hledání možných řešení (ať již pomocí zadávání nových výzkumů, nebo pomocí odkazování na již proběhlé výzkumy​). Jejich role je především náročná v tom, že jako spojovatelé dvou světů mají mít schopnost vhledu do obou. Měli mít základní přehled o věcné agendě odboru/oddělení, které mají na starost, ale také znát schopnosti a možnosti analytické práce. 

Pro zjednodušení jejich práce, která v mnohém spočívá v systematickém uchopování agend a na ně návazných analytických potřeb, jsme společně s kolegy vypracovali tzv. plachtu agend (ODKAZ na pdfko). Ta má sloužit jako základní podklad pro spolupráci s věcnými útvary. Snahou bylo nastavit "formálnější" proces, který je lehce předatelný, na který si aktéři mohou lehce zvyknout a který umožní  kvalitnější organizační učení a správy znalostí by tento postup měl napomoci ke dvěma posunům
Staráme se o "stavy  poznatků" (tj. co už víme, co jsme zjistili dřív), nejen o jejich toky (co se teď potřebujeme dovědět).
Staráme se o zlepšení poznání k jednotlivým tématům/úkolům ministerstva, ne jen o jednotlivé projekty a výstupy. 

# Zobecnitelější vhledy

Hlavním postřehem, který je z naší zkušenosti, symptomatický pro další aktéry je znatelná nesourodost v řešení jednotlivých agend a starání se o práci s poznatky tak, aby byly využívány podle potřeb. Komunikace s ostatními stakeholdery je v tomto smyslu často podceňovaným aspektem. Dalším je podceňění samotné komunikace výsledků výzkumu. Pokud si člověka dá tu práci a pracuje na kvalitní analýze či studii je zapotřebí mít na vědomí, že samotná kvalita studie nic nemusí zaručovat a že komunikace výstupů si zaslouží stejnou pozornost a energii jako její samotné zpracování. To se ovšem v prostorech veřejné správy, kde je časový tlak významný, bohužel ​často děje.  

# Dobré praxe

Samotný vznik analytického útvaru vnímáme jako příklad dobré praxe. Snaha takto významně podpořit práci s poznatky na ministerstvu je velmi pozitivní.

Strategicko-analytické oddělení také z podstaty svých agend vnímá důležitost práce s poznatky a snaží se o její rozvoj a posílení. 

Veškeré společné úsilí, ve kterých jsme společně došli k vytvoření artefaktů, jako je plachta agend či šablona pro zadávání výzkumu, nezůstalo jen u hypotéz, ale oddělení tyto artefakty aktivně využívalo, upravovalo podle zkušeností z terénu a využívá ve své praxi dodnes.

## Další dílčí dobré praxe

- MŠMT alokuje kapacity na zajištění využití programu zakázek aplikovaného výzkumu TA ČR Beta
- Ministerstvo na webu [Edu.cz](https://edu.cz) ukazuje přehled dostupných dat z oblasti vzdělávání a podobný přehled udržuje interně pro účely onboardingu nových analytiků a orientace stávajících
- u některých analytických projektů ministerstvo aktivně vyvíjí evaluačních a podpůrných analytických nástrojů; příkladem je projekt Dějepis+, kde dokonce došlo k [preregistraci evaluační studie]
- v oblasti analýzy dat některé týmy ministerstva používají standardní open-source nástroje, jako např. R, včetně tvorby interních nástrojů pro automatizaci a usnadnění opakovaných a institucionálně specifických úkolů
- Školský zákon je podle našich informací ve vzdělávání jako jediném z velkých systémů veřejných služeb [umožňuje pilotní (tzv. pokusné) ověřování](https://www.zakonyprolidi.cz/cs/2004-561#p171) změn na části vzdělávacího systému.

# Systémové bariéry

# Reflexe

Ačkoliv spolupráce začala ve spolupráci se dvěma odbory ministerstva, zaměřili jsme se nakonec především na vznik analytického útvaru a na agendy, které bylo možné nastavit předem a vnímali jsme je jako lehce přenositelné. Jedním z důvodů také bylo, že někteří analytici, kteří přešli do analytického útvaru, pracovali dříve na jednom z těchto odborů. Tudíž spolupráce s nimi dávala největší smysl v kontextu toho, co je čekalo, ne jak věci vypadaly v minulosti. 

Jelikož jsme na začátku projektu o vzniku případného analytického útvaru nevěděli, nebylo možné s takto zásadní změnou počítat a celý proces podle toho nastavit. Podobně jako v jiných zapojených útvarech jsme řešili problémy komunikace, informovanosti, schopnosti definovat problémy a smysluplné využívání poznatků. Myslíme si, že naše společná práce přispěla k citelně lepšímu nastavení analytického útvaru, který má v nadcházejících letech hrát klíčovou roli v práci s poznatky na ministerstvu.    
